---
id: faq-structure
title: ساختار فایل
permalink: docs/faq-structure.html
layout: docs
category: FAQ
---

### آیا روش پیشنهادی برای ساختاردادن به پروژه‌های ری‌اکت وجود دارد؟ {#is-there-a-recommended-way-to-structure-react-projects}

ری‌اکت در مورد نحوه قراردادن فایل‌ها در پوشه‌ها نظری ندارد. با این وجود چند روش رایج در این اکوسیستم وجود دارد که شاید بخواهدی در نظر بگیرید.

#### گروه‌بندی بر اساس ویژگی‌ها یا مسیر‌ها {#grouping-by-features-or-routes}

یکی از راه‌های متداول جهت ساختاردهی به پروژه‌ها این است که فایل‌های CSS، JS و testها را بر اساس ویژگی یا مسیر در یک پوشه قرار دهید.

```
common/
  Avatar.js
  Avatar.css
  APIUtils.js
  APIUtils.test.js
feed/
  index.js
  Feed.js
  Feed.css
  FeedStory.js
  FeedStory.test.js
  FeedAPI.js
profile/
  index.js
  Profile.js
  ProfileHeader.js
  ProfileHeader.css
  ProfileAPI.js
```

تعریف «ویژگی» کلی نیست، و انتخاب جزئیات به شما بستگی دارد. اگر هیچ ایده‌ای از پوشه‌های سطح بالا به ذهنتان نمی‌رسد، می‌توانید از کاربران محصول خود نظرخواهی کنید. از آنها بپرسید که بخش‌های اصلی محصول شما کدامند و اینگونه اطر مدل ذهنی آنها به عنوان طرح اولیه استفاده کنید.

#### گروه‌بندی بر اساس نوع فایل {#grouping-by-file-type}

از روش‌های محبوب دیگر برای ساختاردهی پروژه‌ها، گروه‌بندی فایل‌های مشابه با یکدیگر است. به عنوان نمونه:

```
api/
  APIUtils.js
  APIUtils.test.js
  ProfileAPI.js
  UserAPI.js
components/
  Avatar.js
  Avatar.css
  Feed.js
  Feed.css
  FeedStory.js
  FeedStory.test.js
  Profile.js
  ProfileHeader.js
  ProfileHeader.css
```

برخی افراد ترجیح می‌دهند که پا را فراتر گذاشته و کامپوننت‌ها را بر اساس نقش‌شان در اپلیکیشن در پوشه‌های مجزایی قرار دهند. به عنوان نمونه [ (طراحی اتمی)Atomic Design](http://bradfrost.com/blog/post/atomic-web-design/) یک روش طراحی است که بر اساس این اصل ساخته شده است.

#### از تو در تویی(nesting) بیش از حد دوری کنید {#avoid-too-much-nesting}

در پروژه‌های جاوااسکریپت نقاط ضعف زیادی به تو در تویی عمیق پوشه‌ها مرتبط است. import کردن بین این پوشه‌ها کار دشواری بوده و اگر فایلی جابجا شود، بروزرسانی این importها دردسر بزرگی می‌شود. فقط در صورتی که دلیل قانع کننده‌ای برای استفاده از ساختار پوشه‌های عمیق دارید این کار را انجام دهید. در غیر این صورت در یک پروژه خود را حداکثر به سه یا چهار پوشه تو در تو محدود کنید. البته این فقط یک پیشنهاد است و شاید در پروژهٔ شما بی‌معنی باشد.

#### زیاد خود را درگیر نکنید {#dont-overthink-it}

اگر می‌خواهید پروژه‌ای را شروع کنید، برای انتخاب ساختار فایل [بیشتر از پنج دقیقه زمان نگذارید.](https://fa.wikipedia.org/wiki/%D9%81%D9%84%D8%AC_%D8%AA%D8%AD%D9%84%DB%8C%D9%84%DB%8C) یکی از روش‌های بالا را انتخاب کرده(یا روش خود را بیابید) و شروع به کدنویسی کنید.


اگر احساس می‌کنید که قادر به شروع کردن نیستید، از قراردادن همهٔ فایل‌ها در یک پوشه شروع کنید. سرانجام به اندازه‌ای بزرگ می‌شود که بخواهید برخی از فایل‌ها را از بقیه جدا کنید. اینجا دیگر شما می‌دانید که کدام فایل‌ها اغلب با هم ویرایش می‌گردند. در کل بهتر است فایل‌هایی را که با یکدیگر تغییر می‌کنند، نزدیک هم باشند. به این اصل «هم‌نشینی» گفته می‌شود.

در عمل با بزرگ‌تر شدن پروژه‌ها، اغلب از ترکیبی از هر دو رویکرد فوق استفاده می‌شود. بنابراین انتخاب «درست» در شروع پروژه‌ها خیلی مهم نیست.
